<!DOCTYPE html PUBLIC "-//W3C//DTD XHTML 1.0 Transitional//EN"
    "http://www.w3.org/TR/xhtml1/DTD/xhtml1-transitional.dtd">
<html xmlns="http://www.w3.org/1999/xhtml">
<head>
   
<title>Moodle Doks: Lisensiya ng Copyright</title>
   
<link rel="stylesheet" href="docstyles.css" type="TEXT/CSS">
   
<meta http-equiv="Content-Type" content="text/html; charset=utf-8" />
</head> <body>
    
<h1>Lisensiya ng Copyright para sa Moodle</h1>
<blockquote>
  <p>Ang pangalang <strong>Moodle&#8482;</strong> ay rehistradong
trademark ng The Moodle Trust. <br /> 
Kung binabalak ninyong gamitin ang pangalan para magpromote ng komersiyal na serbisyong 
Moodle,<br /> kailangan ninyong humingi ng permiso mula sa Trust sa pamamagitan ng 
<a href="http://moodle.com/helpdesk/">moodle.com helpdesk</a>,<br /> 
alinsunod sa normal na mga restriksiyon ng trademark.  Walang restriksiyon<br />
sa kung paano ninyo gagamitin ang pangalan sa iba pang konteksto.<br /></p>

  <p>Ang Moodle software ay Copyright ni &copy; 1999 at patuloy, <a
href="http://dougiamas.com/">Martin Dougiamas</a>.</p>

  <p>Ang program na ito ay timawang program (free software); maaari mo
itong ipamahaging muli at/o baguhin<br />
alinsunod sa itinatadhana ng GNU General Public License na inilathala ng<br />
Free Software Foundation; maging bersiyon 2 ng Lisensiya, o<br/>
  (kung gusto ninyo) anumang mas bagong bersiyon.</p>

  <p>Ipinamamahagi ang program na ito sa pag-asang magigi itong<br />
kapakipakinabang, subali't WALA ITONG ANUMANG WARANTI, ni ang pahiwatig<br />
ng waranti ng KAANGKUPAN NA MAIKALAKAL O KAANGKUPAN SA ISANG PARTIKULAR<br />
NA GAMIT.  Tingnan ang GNU General Public License para sa detalye<br />
(inilakip sa ibaba).<br />

  </p>
  <hr width="100%" size="2">
  <br />
   
<pre>	
<h1 align="center">HINDI OPISYAL NA TINAGALOG NA GNU GENERAL PUBLIC LICENSE VERSION 2</h1>
<h2 align="center">Burador 0.2</h2>

<h4>Paunawa<br />
<hr /></h4>

<blockquote>**This is an unofficial translation of the GNU General Public License
into Tagalog, it was not published by the Free Software Foundation, and
does not legally state the distribution terms for software that uses the
GNU GPL--only the original English text of the GNU GPL does that.
However, we hope that this translation will help Tagalog speakers
understand the GNU GPL better.**</blockquote>
<p>
<blockquote>**Hindi opisyal ang tinagalog na GNU General
Public License na ito.
Hindi ito inilathala ng Free Software Foundation, at hindi nito
itinatakda ang legal na mga tadhana sa pamamahagi ng kompyuter program
na gumagamit ng GNU GPL-- tanging ang orihinal na ingles na GNU GPL ang
makakagawa nito.  Magkagayunman, inaasahan namin na makatutulong ito
sa mga nagsasalita ng Tagalog na mas maunawaan ng mabuti ang GNU GPL.**</blockquote>
</p>

<p>
<h4>Kasaysayan<br />
----------</h4>
</p>

<dl><dt>burador 0.2 (bersiyong timawa)</dt>

<dd>Mayo 25, 2003 -Roel Cantada: Pinamagatang "Hindi Opisyal na Tinagalog na
GNU General Public License".  Inilagay ang ingles na paunawa ng pagiging
hindi opisyal nito upang maisakatuparan ang panuntunan ng Free Software
Foundation sa pagsasalin sa ibang wika ng dokumentong ito.  Nagdagdag ng
seksiyong Kasaysayan at Talababa.</dd></dl>

<dl><dt>burador 0.1 (bersiyong timawa)</dt>

<dd>Tinagalog ni Roel Cantada, Pebrero 23, 2003.  Lahat ng pagkakamali sa
pagsasatagalog ay sa nagsalin.  Burador lamang ang bersiyong ito dahil
marami pang kailangang linawin sa mga salitang ginamit bunga ng politika
at ibang usapin sa wika.</dd></dl>

<h4>Tinagalog na Teksto<br />
-------------------</h4>

<h1>PANGMADLANG LISENSIYA NG GNU, Bersyon 2, Hunyo 1991</h1>

Karapatang-sipi (C) 1989, 1991 Free Software Foundation, Inc.<br />
59 Temple Place, Suite 330, Boston MA 02111-1307 USA
<p>
Pinahihintulutan ang lahat na kopyahin at ipamahagi ang 
letra-por-letrang sipi ng kasulatang lisensiya na ito, ngunit
ipinagbabawal ang pagbabago nito. 
</p>

<h4>Panimula</h4>

<p>
Dinisenyo ang mga lisensiya para sa karamihang kompyuter-program na
ipinagkakait ang inyong kalayaang ibahagi at baguhin ang mga program. 
Ang Pangmadlang Lisensiya ng GNU ay tumbalik nito.  Nilalayon ng
Pangmadlang Lisensiya na garantiyahan ang inyong kalayaan na ibahagi at
baguhin ang timawang program ng kompyuter--tiyakin na ang program ay
malaya para sa lahat ng tagagamit. Ipinatutupad ang Pangmadlang
Lisensiyang ito sa karamihan ng kompyuter-program ng Free Software
Foundation at alinmang ibang program na pinagpasiyahan ng mga may-akda
na gamitan nito. (May ibang kompyuter-program ng Free Software
Foundation na sakop naman ng Pangmadlang Lisensiya ng Aklatang GNU)
Maaari ninyo ring gamitin ito sa inyong mga program.  
</p>

<p>
Ang salitang *free software* sa ingles ay tumutukoy sa kalayaaan at di
sa presyo o pagiging libre. <a href="#1">(1)</a> Dinisenyo ang aming mga Pangmadlang
Lisensiya upang matiyak ang inyong  kalayaan na makapagpamahagi ng mga
sipi ng timawang kompyuter-program (at magpabayad sa serbisyo, kung
nais ninyo), na tumanggap ng *source code* o makuha ito kung nais
ninyo, na mabago ang program o magamit ang mga parte nito sa mga bagong
timawang program, at malaman na magagawa ninyo ang mga bagay na ito.
</p>

<p>
Upang mapangalagaan ang inyong mga karapatan, kailangan naming
pagbawalan ang sinuman na ipagkait ang mga karapatang ito sa inyo o
hilingin kayong isuko ang mga karapatang ito.
</p>

<p>
Ang mga pagbabawal na ito ay katumbas ng ilang pananagutan ninyo kung
mamamahagi kayo ng sipi ng kompyuter-program, o kung babaguhin ninyo
ang program.
</p>

<p>
Halimbawa, kung mamamahagi kayo ng ganitong klase ng program, libre man
o may bayad kailangan ninyong bigyan ang nakatanggap ng program ng lahat
ng karapatang taglay ninyo.  Dapat ninyong tiyakin, na makakatanggap o
makakakuha rin sila ng *source code*.  Dapat ninyo ring ipakita ang mga
tadhanang ito sa kanila, upang malaman nila ang kanilang mga karapatan.
</p>

<p>
Pinoprotektahan namin ang inyong karapatan sa pamamagitan ng dalawang
hakbang (1) isakarapatang-sipi ang kompyuter-program, at (2) ialok sa
inyo ang lisensiyang ito na nagagawad sa inyo ng legal na pahintulot na
kopyahin, ipamahagi at/o baguhin ang program.
</p>

<p>
Gayundin, nais naming tiyakin na mauunawaan ng madla na walang waranti
ang timawang kompyuter-program na ito, para na rin sa proteksyon namin
at bawat may-akda.  Kung ang program ay binago ng iba at pagkatapos ay
ipinamahagi, nais naming malaman ng tumanggap ng binagong program na
ang kopya nila ay hindi orihinal, upang ang anumang problemang nalikha
ng iba ay hindi matampol sa reputasyon ng orihinal na may-akda.
</p>

<p>
Panghuli, ang anumang timawang kompyuter-program ay palagiang nasa
panganib ng mga patente sa kompyuter-program.  Nais naming maiwasan ang
panganib na idudulot ng pagkuha ng sariling lisensiyang patente ng bawat
mamamahaging-muli ng mga timawang kompyuter-program, na magkukumberte
sa program na maging pribadong pag-aari.  Upang mahadlangan ang
pangyayaring ito, niliwanag namin sa madla na ang anumang patente ay
dapat na ipalisensiya para sa malayang gamit ng lahat, kung hindi rin 
lamang ay huwag nang ipalisensiya. 
</p>

<p>
Sumusunod ang mga eksaktong tadhana at kondisyon sa pagkopya,
pamamahagi at pagbabago.
</p>

<h1>PANGMADLANG LISENSIYA NG GNU
<p>
MGA TADHANA AT KONDISYON PARA SA PAGKOPYA, PAMAMAHAGI AT PAGBABAGO</h1>
</p>

<p>
0. Umiiral ang lisensiyang ito sa anumang program o iba pang likha na
may paunawa na ipinaskil ng mayhawak ng karapatang-sipi na nagsasaad na
maari itong ipamahagi sa sakop ng Pangmadlang Lisensiya.  Tumutukoy ang
salitang "Program", sa ibaba, sa anumang ganitong klaseng program o
likha, at ang isang "likhang batay sa Program" ay nangangahulugan na
alinman sa dalawa, ang Program o anumang likhang-batay-sa-orihinal
alinsunod sa itinatadhana ng mga batas sa karapatang-sipi, alalaong
baga'y isang likha na nakasanib ang Program o bahagi nito, ito man ay
letra-por-letra o may pagbabago at/o isinalin sa ibang wika.  Buhat
dito, ang salitang pagsasalin ay kabilang na, nang walang limitasyon,
sa terminong "pagbabago".  Tinutukoy ng salitang "ikaw at/o kayo" ang 
lisensiyado. 
</p>

<p>
Hindi sakop ng Lisensiyang ito ang mga gawaing liban sa pagkopya,
pamamahagi, at pagbabago, ang iba pa ay nasa labas na ng saklaw nito.
Walang hadlang sa pagpapatakbo ng Program, at sakop lamang ang produkto
ng Program kung ang nilalaman nito ay likha na batay sa Program (na
walang kaugnayan sa pagkakalikha ng produkto sa pamamagitan lamang ng
pagpapatakbo ng Program <a href="#2">(2)</a>). 
</p>

<p>
Nakasalalay ang katotohanan ng nasa itaas sa kung ano ang ginagawa ng Program.
</p>

<p>
1.  Maari mong kopyahin at ipamahagi ang mga letra-por-letrang kopya ng
*source code* ng Program na natanggap mo, sa anumang midyum, sa mga
kondisyong inilalathala mo sa bawat kopya nang wasto at madaling makita
ang wastong paunawa ng karapatang-sipi at tatwa ng waranti; kung
pinapanatili mong buo ang lahat ng paunawa na tumutukoy sa LIsensiyang
ito at sa kawalan ng anumang waranti, at kung kasama mong ibinibigay sa
sinumang iba pang tatanggap ng Program ang kopya ng Lisensiyang ito.
</p>

<p>
Maari kang sumingil ng bayad para sa pisikal na gawaing pagkopya, at
kung pipiliin mo, maaari kang mag-alok ng pangangalagang may waranti
kapalit ng bayad.
</p>

<p>
2.  Maaari mong baguhin ang kopya o mga kopya mo ng Program o alinmang
bahagi nito, alalaong baga'y, gagawa ka ng isang likhang batay sa
Program, at kopyahin, at ipamahagi ang mga pagbabago o likha alinsunod
sa tinatadhana ng Seksiyon 1 sa itaas, sa kondisyong natutupad mo rin
ang lahat nang sumusunod na kondisyon.
</p>

<p>
<blockquote>a) Dapat mong lagyan ng madaling makitang paunawa ang mga binagong
*file* na nagsasaad na binago mo ang mga *file* at ang petsa ng anumang
pagbabago.
</p>

<p>
u) Ang anumang ipamamahagi o ilalathala mong likha na sa kabuuan o
bahagdan ay naglalaman o ibinatay sa Program o anumang bahagi nito ay
dapat mong palisensiyahang buo sa ikatlong partido nang walang bayad
ayon sa itinatadhana ng Lisensiyang ito.
</p>

<p>
e) Dapat mong lagyan ang binago mong Program ng paunAwa kapag pinatakbo
para sa ordinaryong gamit, kung ito ay karaniwang bumabasa ng mga atas
nang interaktib kapag pinatakbo na.  Ang iiimprenta o ididisplay na
paunawa ng Program ay dapat may wastong paunawa ng karapatang-sipi at
babala na walang waranti (o kaya ay nagsasabi na magbibigay ka ng
waranti) at na maaaring ipamahaging-muli ng mga tagagamit ang Program
ayon sa mga kondisyong ito, at nagsasabi sa tagagamit kung paano
makikita ang kopya ng Lisensiyang ito (Liban sa kung ang Program mismo
ay interaktib subalit hindi karaniwang nag-iimprenta ng ganitong
paunawa, sa ganitong kalagayan ang likha mong batay sa Program ay di na
kinakailangang mag-imprenta ng nasabing paunawa).</blockquote>
</p>

<p>
Itinatakda ang mga kondisyong ito sa buong binagong likha.  Ang
Lisensiyang ito at mga kondisyon ay hindi lamang maitatakda sa mga
bahagi ng binagong likha na matutukoy na hindi batay sa Program, at
matwid na maituturing na nagsasarili at bukod na likha,  kung ang
nabanggit na bahagi ay ipamamahagi bilang hiwalay na likha.  Subalit
kung ipamamahagi mo ang mga bahaging nabanggit na parte ng kabuuan, ang
pamamahagi ng buong likha ay dapat na ayon sa tinatadhana ng
Lisensiyang ito, na ang pahintulot para sa iba pang nilisensiyahan ay
sumasaklaw sa kabuuan, samakatuwid ay para sa bawat isa at bawat bahagi
sinuman ang nagsulat nito.
</p>

<p>
Kaya hindi layon ng seksiyon na ito na agawin o hamunin ang mga
karapatan mo sa isang likhang ikaw lamang ang nagsulat; sa halip, layon
nitong maisakatuparan ang karapatang makontrol ang pamamahagi ng mga
likhang-batay-sa-orihinal o kalipunan ng mga likha na batay sa Program.
</p>

<p>
Dagdag pa, ang pagsasama-sama lamang ng mga likha na hindi naman batay
sa Program at ng Program (o mga likhang batay sa program) sa isang tomo
ng isang midyum na pang-imbakan o pamahagian ay di nagsasakop ng ibang
likha sa saklaw ng lisensiyang ito.
</p>

<p>
3.  Maari mong kopyahin o ipamahagi ang Program (o anumang likhang batay
dito, alinsunod sa Seksiyon 2) sa anyo ng *object code* o napapatakbo
alinsunod sa itinatadhana ng mga Seksiyon 1 at 2 sa itaas, sa
kondisyong tutupdin mo rin ang mga sumusunod:
</p>

<p>
<blockquote>a) Samahan ito ng kumpletong katumbas na *source code* na mababasa ng
makina, na dapat ay ipamamahagi alinsunod sa itinatadhana ng mga
Seksiyon 1 at 2 sa itaas, sa isang midyum na karaniwang ginagamit sa
palitan ng kompyuter-program;o,
</p>

<p>
u) Samahan ito ng isang nakasulat na alok, na may-bisa nang di bababa sa
tatlong taon.  Ang alok ay magbibigay sa ikatlong partido ng kumpletong
kopya ng katumbas na *source code* na nababasa ng makina, kapalit ng
kabayarang di tataas sa halaga ng pisikal na pamamahagi alinsunod sa
itinatadhana ng mga Seksiyon 1 at 2 sa itaaas sa isang midyum na
karaniwang ginagamit sa palitan ng kompyuter-program;o, 
</p>

<p>
e) Samahan ito ng impormasyong natanggap ninyo na nag-aalok na mamahagi
ng katumbas na *source code*.  (Ang alternatibong ito ay para lamang sa
di-komersiyal na pamamahagi at tanging kung natanggap mo ang program sa
anyong *object code* o napapatakbo na may kasama nang alok, alinsunod
sa Subseksiyon *u* sa itaas.</blockquote>
</p>

<p>
Ang *source code* para sa isang likha ay tumutukoy sa katanggap-tanggap
na anyo ng likha na ginagawan ng mga pagbabago.  Para sa napapatakbong
likha, ang kumpletong *source code* ay nangangahulugan na lahat ng
*source code* ng lahat ng modyul na laman nito, dagdag pa ang anumang
kaugnay na mga *file* ng depinisyon ng interpeys, at iskrip na
kumukontrol sa kompilasyon at instalasyon ng pinatatakbo.  Gayunman,
bilang ispesyal na liban, ang *source code* na ipinamamahagi ay hindi
na kailangang samahan ng anumang bagay na karaniwang ipinamamahagi
(maging sa anyong *source* o pinatatakbo) kasama ng mayor na piyesa
(kompayler, kernel atbp.) ng *operating system* na pinagpapatakbuhan ng
pinatatakbong program, maliban na lamang kung ang piyesang iyon ay
kasama na ng pinatatakbo.
</p>

<p>
Kung iniaalok ang pamamahagi ng pinatatakbo o *object code* sa
pamamagitan ng pahintulot na makopya ito mula sa isang lugar, ang
pag-aalok ng katumbas na pahintulot na makopya ang *source code* mula
sa parehong lugar ay ituturing na pamamahagi ng *source code*, bagamat
ang mga ikatlong partido ay di pinipilit na kopyahin ang *source*
kasama ng *object*.
</p>

<p>
4.  Hindi mo maaring kopyahin, baguhin, isublisensiya, o ipamahagi ang
Program maliban sa hayagang itinatadhana ng Lisensiyang ito.  Kung
hindi, anumang pagtatangkang kopyahin, baguhin, isublisensiya o
ipamahagi ang Program na ito ay walang bisa, at awtomatikong mag-aalis
ng inyong mga karapatan ayon sa Lisensiyang ito.  Gayunpaman, hindi
mapapawalang-bisa ang lisensiya ng mga partidong nakatanggap ng mga
kopya, o mga karapatan, mula sa iyo alinsunod sa Lisensiyang  hanggat
sila ay ganap na tumutupad sa mga kondisyon.
</p>

<p>
5. Hindi ka pinipilit na tanggapin ang Lisensiyang ito, dahil hindi mo
naman ito pinirmahan.  Gayunpaman, walang anumang naggagawad sa iyo ng
pahintulot na baguhin at ipamahagi ang Program o mga likhang batay dito.
Ang paggawa nito ay ipinagbabawal ng batas kung hindi mo tatanggapin ang
Lisensiyang ito.  Samakatuwid sa pamamagitan ng pagbago o pamamahagi mo
ng Program (o anumang likha na batay sa Program) ipinapakita mo ang
pagtanggap mo sa Lisensiyang ito, at sa lahat ng tadhana at kondisyon
nito para sa pagkopya, pamamahagi at pagbabago ng Program o mga likhang
batay dito.
</p>

<p>
6. Sa tuwing ipamamahagi mo ang Program (o anumang likha na batay sa
Program, ang tumanggap ay awtomatikong tatanggap din ng lisensiya mula
sa orihinal na nagbibigay lisensiya para kopyahin, ipamahagi o baguhin
ang Program ayon sa mga tadhana at kondisyon.  Hindi ka maaring
magtakda ng dagdag na paghihigpit sa mga paggamit ng mga tumanggap ng
mga karapatang iginawad sa kasulatang ito.  Wala kang pananagutan na
pasunurin ang mga ikatlong partido sa Lisensiyang ito.
</p>

<p>

7. Kung dahil sa hatol ng hukom o suplong ng pang-aagaw ng patente o
anumang kadahilanan (hindi limitado lamang sa usaping patente), may mga
kondisyong itinakda sa iyo (maging utos ng korte, kasunduan o iba pa) na
sumasalungat sa mga kondiyon ng Lisensiyang ito, hindi mo magagamit
itong dahilan para di tupdin ang mga kondisyon ng Lisensiyang ito.  Kung
hindi mo kayang mamahagi nang hindi nalalabag ang mga obligasyon mo
alinsunod sa Lisensiya kasabay ang sa iba pang may-kaugnayang
obligasyon, sa gayon, ang kahihinatnan ay hindi mo na maaring ipamahagi
ang Program.  Halimbawa, kung ang isang lisensiyang patente ay
nagbabawal na ipamahaging muli nang walang royalti ang Program sa mga
tatanggap ng kopya rekta o di-rekta mula sa iyo, wala ka nang magagawa
kundi ang huwag mamahagi ng Program upang  matupad mo ang kondisyong
nabanggit at ang Lisensiyang ito.
</p>

<p>
Sa anumang partikular na kalagayan na nagbunga ng pagpapawalang bisa o
kawalan ng kakayahang ipatupad ang anumang bahagi ng Seksiyong ito ang
nalalabing Seksiyon ay ipatutupad at ang Seksiyon sa kabuuan ay
ipatutupad sa iba pang kalagayan. 
</p>

<p>
Hindi layunin ng Seksiyong ito na pilitin kang mang-agaw ng anumang
patente o iba pang pag-angkin ng karapatan sa pag-aari, o hamunin ang
bisa ng anumang ganitong pag-aangkin, ang tanging layon ng Seksiyong ito
ay protektahan ang integridad ng sistema ng pamamahagi ng timawang
kompyuter program, na ipinatutupad sa pamamagitang ng mga praktika ng
pangmadlang lisensiya.  Maraming tao ang mapagbigay na nagkaloob ng
bahagi nila sa maraming klase ng kompyuter-program na ipinamamahagi sa
pamamagitan ng sistemang ito, sa pagtitiwala na hindi pabagu-bago ang
pagpapatupad ng sistema.  Nasasa may-akda/nagkaloob na ang pasiya kung
nais niyang mamahagi ng kompyuter-program sa pamamagitan ng ibang
sistema at hindi maaring igiit ng nilisensiyahan ang gusto nilang sistema.
</p>

<p>
Ang seksiyon na ito ay nilalayong gawing lubos na maliwanag ang anumang
pinaniniwalaang kahihinatnang mga pangyayari na ibubunga ng kabuuan ng
Lisensiyang ito.
</p>

<p>
8. Kung may hadlang sa isang bansa sa pamamahagi at/o paggamit ng
Program, ke sa pamamagitan ng patente o karapatang-sipi sa mga
interpeys, maaring magdagdag ng hayag na limitasyong pangheograpiya sa
pamamahagi ang orihinal na nagtataglay ng karapatang-sipi na siyang
naglagay ng Program sa sakop ng Lisensiyang ito.  Ang limitasyon ay
magbabawal sa pamamahagi sa mga bansang iyon, maliban sa, o sa pagitan
ng, mga bansang di pinagbabawalan.  Sa ganitong kaso, idinadagdag sa
Lisensiya ang limitasyong nabanggit na parang isinulat sa katawan ng
Lisensiyang ito.
</p>

<p>
9. Maaring maglathala ang Free Software Foundation ng nirebisa at/o
bagong bersyon ng Pangmadlang Lisensiyang ito sa panapanahon.  Ang
ganoong mga bagong bersyon ay magiging katulad sa diwa ng kasalukuyang
bersyon, subalit naiiba sa detalye upang matugunan ang mga bagong
suliranin at usapin.
</p>

<p>
Bawat bersyon ay may napagkakakilanlang bilang ng bersyon.  Kung ang
Program ay nagtatakda ng bilang ng bersyon ng Lisensiyang ito na
ipinatutupad dito at "anumang susunod na bersyon <a href="#3">(3)</a>" (kung walang
itinatakdang bilang ng bersyon ng lisensiya ang Program, maaari kayong
mamili ng bersyon na inilathala ng Free Software Foundation), maari
kayong mamili kung susundin ninyo ang mga tadhana at kondisyon ng
bersiyong iyon o anumang susunod na bersyon na inilathala ng Free
Software Foundation.
</p>

<p>
10. Kung gusto mong gumamit ng parte ng isang Program sa iba pang
timawang program na ang mga kondisyon sa pamamahagi ay naiiba, sumulat
ka sa may-akda upang makahingi ng pahintulot. Sumulat naman sa Free
Software Foundation para sa mga kompyuter-program na may karapatang-sipi
ng Free Software Foundation; minsan ay nagbibigay kami ng eksepsiyon.
Ang aming pasiya ay papatnubayan ng dalawang layon, una ang
pagpapanatili ng kairalang timawa ng lahat ng likhang batay sa aming
timawang kompyuter program at pangalawa ang pagtataguyod ng
pangkalahatang pagbabahaginan at muling-paggamit ng kompyuter-program.
</p>

<h1>WALANG WARANTI</h1>

<p>
11) SA DAHILANG ANG PROGRAM AY NILILISENSIYAHAN NANG LIBRE, WALANG
WARANTI ANG PROGRAM, ALINSUNOD SA PINAHIHINTULUTAN NG MGA MAY KAUGNAYANG
BATAS.  MALIBAN NA LAMANG KUNG IPINAHAYAG NANG NAKASULAT, IHINAHANDOG NG
MGA MAY-HAWAK NG KARAPATANG SIPI AT/O IBA PANG PARTIDONG SANGKOT ANG
PROGRAM NA "AS IS" NANG WALANG ANUMANG KLASE NG WARANTI, KE HAYAG O
PAHIWATIG, KASAMA NA ANG, SUBALIT HINDI LIMITADO SA, PAHIWATIG NA
WARANTI NG KAANGKUPAN NA MAIKALAKAL AT KAANGKUPAN SA ISANG
PARTIKULAR NA GAMIT.  ANG LAHAT NG PANGANIB NA BUNGA NG KALIDAD AT
PAGTAKBO NG PROGRAM AY NAKAATANG SA IYO.  KUNG SAKALING MAPATUNAYANG
MAY SIRA ANG PROGRAM, SASAGUTIN MO ANG LAHAT NG GASTOS SA PAGSASAAYOS,
PAGKUKUMPUNI O PAGWAWASTO.
</p>

<p>
12) HINDI MANANAGOT KAILANMAN AT/O SA ANUMANG PANGYAYARI ANG SINUMANG
MAYHAWAK NG KARAPATANG-SIPI, O SINUMANG IBANG PARTIDO NA MAAARING
NAGBAGO AT/O NAMAHAGI NG PROGRAM NA ITO ALINSUNOD SA PAHINTULOT SA
ITAAS, SA IYO PARA SA ANUMANG PINSALA, KABILANG ANG ANUMANG
PANGKALAHATAN, ISPESYAL, INSIDENTAL O BUNGA NG PINSALA NA NAGMULA SA
PAGGAMIT O HINDI PAGTAKBO NG PROGRAM KASAMA ANG, SUBALIT HINDI LIMITADO
SA, PAGKAWALA NG MGA DATOS O PAGKAKAMALI SA PAGLIKHA NG MGA DATOS O
PAGKALUGI MO O IKATLONG PARTIDO O HINDI PAGANDAR/PAGKASIRA NG PROGRAM
HABANG PINATATAKBO KASABAY/KAUGNAY NG IBA PANG PROGRAM.  KAHIT NA ANG
MAYHAWAK NG KARAPATANG-SIPI O IBA PANG PARTIDO AY NAPASABIHAN NA NG
POSIBILIDAD NG GANOONG PINSALA, MALIBAN KUNG ITINAKDA NG MAY KAUGNAYANG
BATAS O NAPAGKASUNDUAN SA KASULATAN.
</p>

<p>
KATAPUSAN NG MGA TADHANA AT KONDISYON
</p>

<p>
Paano Ipatutupad ang mga Tadhanang ito sa inyong mga Bagong Program
</p>

<p>
Kung nagdidibelop ka ng bagong program, at nais mong maging labis na
kapakipakinabang ito sa madla, ang pinakamabisang paraaan ay gawin
itong timawang kompyuter-program na maaring ipamahagi at baguhin ng
lahat ayon sa mga tadhanang ito.
</p>

<p>
Para magawa ito, ikabit ang dalawang sumusunod na paunawa sa inyong
program.  Pinakaligtas na ikabit ito sa simula ng bawat *source file*
upang epektibong maipabatid ang kawalan ng waranti, at bawat *file* ay
dapat man lamang na may linya ng "karapatang-sipi" at panturo sa lugar
kung saan makikita ang buong paunawa.
</p>

<blockquote>
<p>
&lt;isang linyang nagsasabi ng pangalan ng program at kung ano ang
ginagawa 
nito&gt;
</p>

<p>
karapatang-sipi &copy; &lt;taon&gt; &lt;pangalan ng may-akda&gt;
</p>

<p>
Timawang kompyuter-program ang program na ito; maaari mong ipamahagi
muli at/o baguhin ito alinsunod sa itinatadhana ng Pangmadlang
Lisensiya ng GNU na inilathala ng Free Software foundation; ke bersyon
2 ng lisensiya o (sa iyong pasiya) anumang susunod na bersyon.
</p>

<p>
Ipinamamahagi ang program na ito sa pag-asang magiging kapakipakinabang,
subalit WALANG ANUMANG WARANTI, ni ang pahiwatig ng waranti ng
KAANGKUPAN NA MAIKALAKAL O KAANGKUPAN SA ISANG PARTIKULAR NA
GAMIT.  Tingnan ang Pangmadlang Lisensiya ng GNU para sa detalye.
</p>

<p>
Nakatanggap ka dapat ng kopya ng Pangmadlang Lisensiya ng GNU kasama ng
program na ito; kung hindi, sumulat sa Free Software Foundation Inc.,
59 Temple Place, Suite 330, Boston MA 02111-1307 USA.
</p>

<p>
Idagdag din ang impormasyon kung paano ka makokontak sa pamamagitan ng
elektroniko o koreyo. 
</p>

</blockquote>

<p>
Kung ang program ay interaktib, gawin itong maglalabas ng maikling
paunawa tulad ng nasa baba, kapag nagsimula sa modang interaktib.
</p>

<blockquote>
<p>
Gnomovision bersyon 69, Karapatang-sipi (C) taon pangalan ng may-akda.
WALANG WARANTI ang Gnomovision; para sa detalye iteklado ang 'ipakita
w'. Ito ay timawang kompyuter-program at ginaganyak kayong ipamahagi ito
ayon sa ilang kondisyon; iteklado ang 'ipakita k' para sa detalye.
</p>
</blockquote>

<p>
Ang kunwaring atas na 'ipakita w' at 'ipakita k' ay dapat magpakita ng
angkop na parte ng Pangmadlang Lisensiya.  Siyempre maaaring ibang atas
ang gamitin ninyo sa halip na 'ipakita w' at 'ipakita k',; maari rin
itong maging klik ng maws o aytem ng menu--kung alin ang nababagay sa
inyong program.
</p>

<p>
Dapat mo ring palagdain sa isang pagtatwa, kung kinakailangan,  ng
pag-angkin sakarapatang-sipi ng program ang inyong amo (kung
nagtatrabaho ka bilang programer) o ang paaralan ninyo, kung mayroon.
</p>

<p>
Halimbawa, palitan ang mga pangalan:
</p>

<blockquote>
<p>
Sa bisa ng kasulatang ito ay tinatatwa ng Yoyodne, inc. ang pag-aangkin o
paghahabol sa lahat ng interes sa karapatang-sipi sa program na
"Gnomovision" (na dumadaaan sa kompayler) na isinulat ni Jaime Haker.
</p>

<p>
<lagda ni Ty Coon> ika-1 Abril 1989<br />
Ty Coon, Presidente ng Vice
</p>
</blockquote>

<p>
Hindi pinahihintulutan ng Pangmadlang Lisensiyang ito ang paglalahok ng
Program ninyo sa program na pribadong pag-aari.  Kung ang program mo ay 
*subroutine library* maaring maging mas kapakipakinabang na pahintulutan
mong maglink ang mga pribadong-pag-aaring aplikasyon sa aklatan.  Kung
ito ang gusto mong gawin, gamitin mo ang Pangmadlang Lisensiya
ng Aklatang GNU <a href="#4">(4)</a> sa halip na Lisensiyang ito.
</p>

<hr />
<p>
Talababa
</p>

<blockquote>
<p>
<a name="1" id="1" >(1)</a> Ang kalituhan sa kahulugan ng *free* ay sa
wikang ingles lamang at 
hindi sa Tagalog.  Magkaiba ang libre at malaya sa Tagalog.
Ngunit 
may tatlong maaaring pagpiliian ng pagtatagalog ng salitang *free*. Ito 
ay malaya, timawa at mahadlika.  Ang salitang malaya ang pinakapalasak
subalit nakatali ito sa larangan ng pulitika,  alalaong baga'y kalayaan
ng tao. Ang salitang timawa ang taal na salitang malaya, tumutukoy ito
sa uri ng taong  malaya noong panahon ng baranggay kasama pa ang mga
pinalayang alipin noong panahon ng kastila. Subalit may masamang
konotasyon sa panahon ngayon ang salitang timawa, nangangahulugan na
ito ng dayukdok. Ang mahadlika ay sinasabing
salita lamang sa mga Tagalog at Tausug, may konotasyon naman itong
aristokrata bunga ng pagkakamali sa pagsasalin sa Kastila.  Pinili ng
nagsatagalog na ito ang salitang timawa.
</p>

<p>
<a name="2" id="2">(2)</a> Ang ibig kayang sabihin nito ay hindi sakop
ang naging produkto dahil lamang sa pagtakbo ng Program? hindi ako
nasisiyahan sa pagkatagalog ng pangungusap na ito.
</p>

<p>
<a name="3" id="3">(3) a.b. susunod na bersiyon ng lisensiya.</a>
</p>

<p>
<a name="4" id="4">(4) hinalihinan na ng Mas Maluwag na Pangmadlang
Lisensiya ng GNU (Lesser GNU Public License)</a>
</p>
</blockquote>

</pre>
</blockquote>

<p align="center"><font size="1"><a href="." target="_top">Dokumentasyon ng Moodle</a></font></p>
<p align="center"><font size="1">Version: $Id$</font></p>
</body>
</html>
